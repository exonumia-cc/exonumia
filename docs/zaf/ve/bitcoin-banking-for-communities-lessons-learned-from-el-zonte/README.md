---
translators: 
    - 
        name: "Munyai"
        href: "https://x.com/pha2niser/"
supporters: 
    - 
        name: "BitMEX"
        href: "https://blog.bitmex.com/bitmex-grant-translation-of-bitcoin-content-into-african-languages/"
---

# U Bannga nga Bitcoin ya Zwitshavha: Ngudo dzo Gudwaho kha Bitcoin Beach

nga Galoy Money [2021/11/10](https://galoy.io/bitcoin-banking-for-communities-lessons-learned-from-el-zonte/)

<LanguageDropdown/>

## Marangaphanḓa

Tshanduko ya mutheo kanzhi i vhangwa nga vhane vha kha ḓi vha vhaṱuku vhukuma nahone vha sa ḓivhi tshithu uri vha pfesese uri mushumo wavho u ḓo kundelwa. Naho ndi sa koni u ḓivha nga ha vhaswa, musi Bitcoin Beach i tshi thomiwa, ndi livhuwa uri ndo vha ndi sa athu fhedza tshifhinga tsho eḓanaho kha Twitter u “ḓivha” uri Bitcoin a i nga ḓo vhuya ya shumiswa nga vhathu u renga khaphu ya gofhi. Arali ro vha ro ita ṱhoḓisiso ya vhuṱali kana ra thoma nga ngudo dzo ḓoweleaho dza u vhona uri zwi nga konadzea, ro vha ri tshi ḓo vha ro ṱhogomela vhutsilu hashu. Ri livhuwa vhunzhi haṋu zwino ni nga wana El Salvador kha mapa ngauri ro vha ri matsilu vhukuma uri ri kone u ḓivha khwine.

Kha mafhungo a Bitcoin Beach, ngoho vhukuma kanzhi i a ḓivhea u fhira ngano. A hu na muthu we a vha a tshi nga humbula uri ikonomi ya u thoma ya ngoho ya Bitcoin i ḓo wana mveledziso yayo  kha muvhundu muṱuku wa vhupo ha mahayani ngei El Salvador. U rangwa phanḓa nga mutsinda wa miṅwaha ya vhukati ane a kha ḓi shumisa imeiḽi ya Earthlink, o shumisana na murangaphanḓa wa tshitshavha wa Salvador muswa we a vha a tshi kha ḓi tou bva u fhedza gireidi ya vhu 6.

Musi ri tshi sedza murahu, mvelelo yo vha i khagala: tshitshavha tshine tsha khou lwa na vhushai na u shaya u katelwa ha masheleni tsho vha tsho dzula tsho vhetshelwa u vhona ndeme ya Bitcoin phanḓa ha zwitshavha zwo pfumaho ngei Singapore kana Silicon Valley. Zwi vhonala zwo tea nga lwa ṱaḓulu – vhe vha vula nḓila ya u thoma vho thoma nga nḓila i seisaho vha songo fanelea lune a hu na tshitshavha tshine tsha tevhela tshine tsha ṱoḓa u pfa tsho shushedzwa.

Kha ḽa El Salvador, Bitcoin ndi tshelede ya vhashai na vhane vha sa dzhielwe nṱha nga zwa masheleni. Kha vhathu vha Salvador vhane vha khou tshila vhushaini, khanedzano vhukati ha gammba dza musuku wa didzhithala na tshelede ya didzhithala dzi vhonala dzi sa kwamani, nahone dzi si na vhushaka vhu shumaho. Kha vhane vha ṱoḓa Bitcoin nga maanḓa, ndi nḓila ine vha renga ngayo vhurotho havho ha ḓuvha na ḓuvha na nḓila ine vha vhulunga ngayo vhumatshelo. Vha vhona hu si na ṱhoḓea ya u khetha tshiṅwe kana tshiṅwe.

Ngauralo fhano nga 2021 ri vhona lushaka luṱuku lwo shayaho lu tshi khou sumbedza ḽifhasi uri Bitcoin i linganisa hani fhethu ha u tamba ha vhashai. Ri a zwi ḓivha uri Bitcoin Beach ndi tshifanyiso tshiṱuku fhedzi. Fhedzi ri fulufhela uri hu ḓo vha tshedza tshine tsha ḓo fhisa mulilo u mona na shango. Ri vha ramba uri vha ḓe vha dalele El Zonte, na u ri thusa u phaḓaladza bono iḽi ḽa Bitcoin Banking ya tshitshavha ḽine ḽa khou konisa u katelwa ha masheleni u mona na ḽifhasi.

– Mike Peterson ([@bitcoinbeach](http://twitter.com/bitcoinbeach))

## U bva kha Phurojeke yapo u ya kha Thandela ya Mulayo nga Miṅwaha Mivhili

Phurojeke ya Bitcoin Beach yo thoma nga mbudziso yo leluwaho fhedzi i re na ndivho: Naa ri nga fhaṱa ikonomi i lalamaho kha Bitcoin?

Phindulo ndi ee i pfalaho. Zwe zwa thoma sa phurojeke ya tshitshavha ḓoroboni i re kule zwo shanduka zwa vha tshiṱori nga ha vhathu vha miḽioni dza rathi vhane vha khou sumbedza ḽifhasi uri Bitcoin ndi tshelede.

Kha ino ndaela ri katela ngudo dza rathi dzo gudwaho kha u bveledza Tshipatshi tsha Bitcoin Beach na themamveledziso ya fhasi ya nnyi na nnyi ine ya i ṋea maanḓa. Ndivho yashu ndi u thusa zwitshavha u mona na ḽifhasi u ṱavhanyedza u guda hazwo na u ṱanganedza Bitcoin na Netiweke ya u Badela.

## Bitcoin Beach ndi mini?

Kha vhupo ha vhukovhela ha shango ha El Salvador ho dzula El Zonte, ḓorobo ṱhukhu ya u sefa ine ya vha na vhadzulapo vha 3 000. Vhadzulapo vha hone vho siiwa nnḓa ha sisiṱeme ya mvelele ya bannga nahone vho lwa na khakhathi dza tshigwada tsha vhathu vhane vha ita vhutshinyi na u shaya u sa katelwa ha masheleni lwa mahumi a miṅwaha. Kha miṅwaha ya fumi yo fhiraho, tshigwada tshiṱuku tsha vhathu tsho vha tshi tshi khou shuma u fhisa tshanduko na u vhuisa fulufhelo El Zonte.

Jorge Valenzuela, Roman “Chimbera” Martinez na Mike Peterson vho thoma u tshimbidza mbekanyamushumo dza vhaswa nga 2009 u itela u ṋea vhana vha El Zonte tshikhala tsha u tamba, u guda na u ḽora. bva kha u sefa ha vhoṱhe “para todo” (u efa ha muṅwe na muṅwe) u ya kha kilasi dza khomphyutha u ya kha phurojeke dza tshumelo ya tshitshavha dzi badelwaho, mbekanyamushumo dzo ṋetshedza khonadzeo ntswa fhethu he ha vha hu tshi pfala sa fhethu ho fhelelaho.

![](./bitcoin-beach-workouts.jpg)

<center v-pre>
<figure>
  <figcaption>Jorge, Chimbera na tshigwada vho vhea u ḓilugisa, pfunzo na tshumelo ya tshitshavha vhukati ha vhutshilo ha ḓuvha na ḓuvha ngei El Zonte. (Source: <a href="https://twitter.com/romanmartinezc/status/1429081008012505091?s=20">Twitter</a>)</figcaption>
</figure>
</center>

Nga 2019, Mike o swikeleliwa nga muthu we a vha a tshi ṱoḓa u tikedza mbekanyamushumo dzavho nga kha muṋeelo wa bitcoin. Ho vha na zwine zwa vha uri zwo farwa, naho zwo ralo: muṋeelo u fanela u shumiswa nga ngomu ha tshitshavha, nṱhani ha u rengiswa wa vha fiat. Tshipikwa tshi ḓo vha tsha u sika ikonomi ya Bitcoin i lalamaho hune vhavhambadzi na miraḓo ya tshitshavha vha nga tshintshana thundu, tshumelo na vhashumi vha sats. Jorge na Mike vho ṱanganedza khaedu, nahone Bitcoin Beach yo bveledzwa.

U bva mathomoni, zwo vha zwi khagala uri heyi phurojeke i ḓo itela khaedu mihumbulo yo ḓiimiselaho nga ha Bitcoin:

1. **Bitcoin ndi ndaka ya u humbulela ya vhapfumi.** Arali vha isa kha tshaneḽe dza mafhungo a mabindu na saithi, vha ḓo pfa nyambedzano i sa fheli nga ha mutengo, u shanduka, na u vhambedzwa na dziṅwe ndaka na vhubindudzi vhu ngaho musuku na zwiṱoko. Vha ḓo pfa nga ha uri bannga dzi khou ṋetshedza hani u bviselwa khagala kha vharengi vhadzo vha re na tshelede nnzhi. Zwine vha sa ḓo zwi pfa ndi uri Bitcoin i khou konisa hani maanḓa a ikonomi kha zwiṅwe zwipiḓa zwi shayaho zwa ḽifhasi.

2. **Bitcoin ndi vhengele ḽa ndeme, hu si tshishumiswa tsha u tshintshana.** Naho tshumiso ya Bitcoin sa vhengele ḽa ndeme i tshi ṱanganedzwa nga vhathu vhanzhi, Bitcoin sa tshishumiswa tsha u tshintshana ndi ṱhoho ine ya khou ṱaṱisana vhukuma u swika na ṋamusi. Muhumbulo u ya uri; “Arali mutengo wa bitcoin wa dzula u tshi khou aluwa nga tshikalo tsha zwino, a hu na muthu ane a ḓo vhuya a ṱoḓa u i shumisa kha zwithu na tshumelo.”

Musi phurojeke i tshi shanduka u bva kha muhumbulo u ya kha nyito, tshigwada tshine tsha khou aluwa tsha vhadzudzanyi vha Bitcoin Beach na matshudeni vho dzhiela nṱha thaidzo dzine Bitcoin ya nga dzi tandulula kha tshitshavha tshavho:

1. **Bannga dzo ḓoweleaho a dzi iti mabindu kha zwitshavha zwi shayaho vhukuma.** El Salvador yo vha i kha sisiṱeme ya Doḽara ya US u bva nga 2001, zwine zwa ita uri sekithara yavho ya zwa masheleni i vhe nga fhasi ha milayo ya US. U ḓura hu hulwane ha u tevhedza ho vhewaho nga milayo iyi zwi ita uri bannga dzi sa ṱuṱuwedze u ṋetshedza zwiḽiwa vhathu vha mashangoni a shayaho. Sa tsumbo musi muṋe wa [Hodela ya Garten](https://www.gartenzonte.com/garten) a tshi lingedza u thoma vhashumi vha re na akhaunthu dza bannga na diphosithi yo livhaho, [o guda](https://youtu.be/RhoiOzhuBG4?t=1438) zwi ḓo ḓura $50 nga ṅwedzi, nga mushumi. Izwi zwi fhira 10% ya mbuelo ya ṅwedzi ya muthu ane a shuma nga muholo wa fhasisa.

2. **U wana mbadelo dza u rumela tshelede kha vhathu vha El Zonte zwi a ḓura nahone zwi dzhia tshifhinga.** Mbadelo dza u rumela tshelede dza u pfuka mikano dzi tshi ya El Salvador dzo ita [23% ya GDP ya shango](https://www.cnbc.com/2021/09/09/el-salvador-bitcoin-move-could-cost-western-union-400-million-a-year.html) nga 2020. Zwi ḓura zwi fhiraho $3 kha mbadelo kha uri muthu a wane $10  u bva kha muraḓo wa muṱa a re seli. Ahuna Western Union kha ḽa El Zonte ngauralo zwi nga dzhia awara na u namela bisi nnzhi uri vhadzulapo vha swike ofisini hune vha nga wana tshelede yo rumelwaho. Hezwi zwi engedza kha maḓuvha ane a nga dzhia uri tshelede i swike El Salvador u bva kha muthu we a thoma u i rumela.

3. **Zwi a konḓa u vhulunga u sa swikeleli sisiṱeme ya bannga.** U sa “bangiwa” a zwi sokou thivhela muthu u vha na akhaunthu ya bannga. Zwi dovha zwa vha bvisa kha u swikelela lushaka lwa vhubindudzi na thundu dzine dza nga vha tsireledza kha tshanduko ya mitengo. Masiandoitwa a songo lavhelelwaho a u ḓivhadza Bitcoin ho vha tshivhalo tsha vhathu vhe vha thoma u vhulunga tshipiḓa tshi re na ndivho tsha mbuelo yavho lwa u tou thoma vhutshiloni havho.

![](./bitcoin-beach-team.jpg)
<center v-pre>
<figure>
  <figcaption>The Bitcoin Beach team dedicated themselves to helping their community transact digitally using Bitcoin. (Source: <a href="https://twitter.com/romanmartinezc/status/1401672924092841984?s=20">Twitter</a>)</figcaption>
</figure>
</center>


Nga bitcoin u maanḓafhadza nyaluwo ya phurojeke ine tshigwada tshi ḓo thoma u shuma. Vho thoma u ita u dzhenele nga vhuḓalo nga tshitshavha nga muthu muthihi nga tshifhinga kha nethiweke ya Bitcoin. Vho guda, vha funza na u ḓiḓowedza nḓilani. U swika ha dwadze mathomoni a 2020 zwo shuma sa tshiṱavhanyisi tsha u ṱanganedzwa ha Bitcoin. Vhadzulapo vha El Zonte vhe vha vha vha tshi ṱoḓa thikhedzo vho kona u wana miṋeelo ya bitcoin yo ṋetshedzwaho nga phurojeke ya Bitcoin Beach.

A 2020 [Athikili ya Forbes](https://www.forbes.com/sites/tatianakoffman/2020/07/14/this-el-salvador-village-adopts-bitcoin-as-money/?sh=723af6ac2044) u sukumedza Bitcoin Beach u  ya kha u vha khagala na u thoma u kunga thikhedzo ya vhaṅwe vha Bitcoin vhe vha vha vha tshi ṱoḓa u thusa. Muṅwe wa vhenevha vha Bitcoin o vha e Nicolas Burtey, muthomi wa Galoy, we a ḓi ṋekedza u ḓa El Zonte u bveledza tshipatshi tsho ṱanganelanaho na ṱhoḓea dza Bitcoin Beach. Hu sa athu fhela tshifhinga tshilapfu, Tshipathsi tsha Bitcoin Beach tsho bveledzwa nahone phurojeke ya Bitcoin Beach yo vha i tshi khou dzhia maanḓa a u bveledza bono ḽayo.

Nga zwino vhunzhi ha vhathu vha a ḓivha magumo a mafhungo: Muphuresidennde wa El Salvador Vho Nayib Bukele vho ḓivhadza nga ḽa 5 Fulwi, 2021 uri Bitcoin i ḓo vha thandela i re mulayoni kha shango. Bukele o anetshela kha Twitter Spaces uri muvhuso wo ṱuṱuwedzwa nga phurojeke ya Bitcoin Beach na uri tshipikwa tsha mulayo tsho vha tshi tsha u edzisa zwe zwa itea El Zonte kha shango ḽoṱhe. O amba nga ho livhaho uri u katelwa ha zwa masheleni ha miraḓo i shayaho vhukuma ya tshitshavha tsha Salvador ndi tshone tshiṱuṱuwedzi tshine tsha khou ṱuṱuwedza. Nga dzi 7 Khubvumedzi 2021, La Ley Bitcoin (“Mulayo wa Bitcoin”) wo thoma u shuma. Bitcoin Beach ubva tshe ya vha tshipiḓa tsha vhukati tsha nganea ya u ṱanganedzwa ha Bitcoin ḽifhasini ḽoṱhe. I kunga vha Bitcoiners u bva u mona na shango vhane vha ṱoḓa u vhona uri zwi nga vha hani u fhedza u shumisa kha gofhi, ngudo dza surf, na zwiḽiwa. Zwo dovha zwa vha tsumbo kha zwiṅwe zwitshavha uri zwi kone u edzisa.

Zwa ndeme vhukuma, Bitcoin Beach yo sika tshitshavha tshine vhana vha El Zonte vha nga lora na u fhaṱa vhumatshelo havho.

## Tshipatshi tsha Bitcoin Beach

Tshipatshi tsha Bitcoin Beach ndi thandululo ya bannga ya tshitshavha ya Bitcoin ya tshiko tsha nnyi na nnyi. Iṅwe ye ya vha yo itelwa u swikelela ṱhoḓea dza vharengisi na miraḓo ya tshitshavha ngei El Zonte. I shumisa modele wa u vhulunga wo ṱanganelanaho wa multisig une wa ṋetshedza nḓila iṅwe ya thandululo dza maimo a nṱha dzi si dza u vhulunga na dza u vhulunga dzine dza wanala nga vhunzhi ṋamusi.

![](./bitcoin-beach-wallet-soaps.jpg)

<center v-pre>
<figure>
  <figcaption>Cristina u shumisa Tshipatshi tsha Bitcoin Beach u rengisa zwisibe zwo itwaho nga zwanḓa. Vharengi vha nga mu badela nga dzina ḽawe ḽa mushumisi, nga u ṱola invoyisi kha founu yawe, kana nga u mu dalela <a href="https://ln.bitcoinbeach.com/Jackie_Valenzuela">invoice page</a>. (Source: <a href="https://twitter.com/romanmartinezc/status/1446661818735288320?s=20">Twitter</a>)</figcaption>
</figure>
</center>

Nga ngomu ha Bitcoin Beach Wallet, khaphithaḽa i ṱanganyiswa na u langiwa nga tshitshavha. Hezwi zwi ṋea mbuelo kha miraḓo yoṱhe nga ngomu ha tshitshavha:

- Netiweke ya mbadelo i langiwa kha mirado;  ahuna mbadelo ya u vula/u vala tshaneḽe
- Mbadelo dza mahala na dza u ṱavhanya dzaa “bugu ya mbadelo” dzi itwa uri dzi vhe hone nga ngomu ha tshitshavha
- U shumisa zwavhuḓi seva dza inthanethe zwi amba u ḓura ha fhasi nga mushumisi musi hu tshi vhambedzwa na nḓila iṅwe ya uri murengisi muṅwe na muṅwe a tea u vha na seva yawe
- Mbadelo dzi nga fhungudzwa nga u ṱanganya thengiselano kha mutevhe

Zwiṅwe zwithu zwo engedzwaho kha app zwi thusa u tikedza vhuḓidini ha u livha kha ikonomi ya Bitcoin i bveledzaho:

- Vhukoni ha u badela nga ḓiresi ya Bitcoin, invoyisi ya Mbadelo kana dzina ḽa mushumisi nga eṱhe
- Mbadelo yo ṱanganaho ya nmutevhe na Mbadelo, i sumbedzaho masheleni nga USD na sats
- Rekhodo ya thengiselano i sumbedza ḓivhazwakale ya mbadelo vhukati ha vhashumisi
-  Mapa wa luṱingo thendeleki wa vhukonani ha themamveledziso u sumbedza mabindu oṱhe apo ane a ṱanganedza mbadelo dza Netiweke ya mbadelo ya u ṱavhanya
- Ḓiresi ya webusaithi vhashumisi vha nga i kovhelana u itela u wana bitcoin u bva kha muthu muṅwe na muṅwe a re na tshipatshi tshi tikedzwaho nga Netiweke ya mbadelo ya u ṱavhanya (vhonani: [ln.bitcoinbeach.com/bitcoinbeach](http://ln.bitcoinbeach.com/bitcoinbeach))

Arali vha na dzangalelo ḽa u fhaṱa tshumiso ya luṱingothendeleki lwa phanḓa sa Tshipatshi tsha Bitcoin Beach vha nga swikelela [lugaloy-luṱingothendeleki](https://github.com/GaloyMoney/galoy-mobile) fhethu kha GitHub.

Hu si na u bvela phanḓa, hedzi ndi ngudo dza nṱha dze Galoy a dzi guda kha u fhaṱa ngei El Zonte.

## Ngudo 1: Pfunzo ndi ya ndeme

Bitcoin ndi tshithu tshine tsha konḓa u pfesesa. I ṱanganya saintsi ya khomphyutha, ikonomi, ḓivhazwakale, cryptography, mbekanyamaitele ya masheleni na zwiṅwe. Mashudu mavhuya, muthu ha ṱoḓi u pfesesa nga vhuḓalo Bitcoin u itela u i shumisa na u vhuyelwa ngayo. Ndi vhangana vhathu vhe vha shumisa fiat vhutshilo havho hoṱhe vhane vha pfesesa zwa vhukuma uri tshelede i shuma hani?

![](./bitcoin-beach-teaching.jpg)

<center v-pre>
<figure>
  <figcaption>U sumbedza vhathu vha Salvador nḓila ya u shumisa Bitcoin ndi maitele a bvelaho phanḓa kha Jorge na tshigwada tsha Bitcoin Beach. (Source: <a href="https://twitter.com/romanmartinezc/status/1420951261675929601?s=20">Twitter</a>)</figcaption>
</figure>
</center>

Hedzi ndi nyeletshedzo ṱhanu dzine na fanela u dzi ṱhogomela musi ni tshi khou gudisa tshitshavha tshavho:

1. **Vhadzudzanyi vha tshitshavha ndi vhone vha ndeme kha mushumo wa u ḓivhadza.** U vha na tshigwada tsha u dzhena kha u ḓivhadza nga muthu nga eṱhe zwi khwaṱhisedza uri vhathu vha thoma nga mulenzhe wa tsha u ḽa. Hezwi ndi zwa ndeme nga maanḓa kha zwitshavha zwine Bitcoin ya ṋetshedza tshikhala tsha u rengiselana nga didzhithala lwa u tou thoma.
2. **Zwi a shuma u sumbedza vhathu nḓila ya u shumisa Bitcoin u fhira u vha vhudza nga hazwo.** U thusa vhathu u ṱalutshedzela na u ṱanganelana na tshipatshi, na u ita uri vha rumele na u ṱanganedza sats zwi a shuma u fhira u lingedza u vha ṋea ngudo kana u ṱuṱuwedza muthu nga ha Bitcoin nga mihumbulo.
3. **Gudisani vhana. Vha ḓo u ita uri vhabebi vhavho vha dzhenele.** Vhana vha El Zonte vho mbo ḓi ṱavhanya u guda u shumisa Bitcoin. Vhone vha dovha vha thusa vhabebi vhavho khakha u dzhenelela.
4. **ATM dza Bitcoin dzi thusa u ṱumanya doto dza muhumbulo vhukati ha Bitcoin na fiat.** ATM ya Bitcoin yo bvelela sa ndaka i thusaho kha mushumo wa u dzhenelela. Musi vhathu vha tshi kona u tshintsha bitcoin kha tshipatshi tshavho tsha themamveledziso nga tshelede yavho yapo, vha fhaṱa vhushaka ho khwaṱhaho na muhumbulo wa Bitcoin sa tshelede.
5. **Thusani vhathu u lavhelela na u pulana u shandukiswa ha tshifhinga tshiṱuku.** Vheani zwi lavhelelwa u itela uri tshitshavha tshaṋu tshi kone u ḓilugisela u tsa ha mutengo wa Bitcoin. Ṱhogomelani mbekanyamushumo ine ya lifha vharengisi vhane tshivhalo tsha akhaunthu dzavho tsha tsela fhasi nga ṅwambo wa u shandukiswa ha mitengo lwa tshifhinga tsha u thoma tsha u dzhenelela u swikela musi vhuḓifulufheli havho na Bitcoin vhu tshi thomiwa.

Musi ni tshi khou fhaṱa tshitshavha tshaṋu, dzhiani tshifhinga tsha u ṱumana na u guda kha vhathu vha [Bitcoin Beach](http://bitcoinbeach.com/). Ndi zwihali zwine wa nga ima kha mahaḓa azwo. U ḓi kumedzela havho kha tshumelo ho vha hone phanḓa ha Bitcoin, nahone zwi fhira Bitcoin. Bitcoin zwino yo no vha tshishumiswa tshine ngatsho vha nga ḓisa tshikhala na fulufhelo ḽa vhumatshelo ha El Salvador.

## Ngudo 2: Netiweke ya Mbadelo ya u ṱavhanya ndi Tshiṱavhanyisi tsha Bitcoin sa Tshelede

Nethiweke ya mbadelo ya u ṱavhanya ndi maitele ane a dzhielwa fhasi vhukuma kha ḽifhasi. Miṅwaha mivhili yo fhiraho fhedzi ho vha hu nḓila ya #u sa londa ya u rengiselana.   Zwino i khou shumiswa nga McDonalds, Starbucks na Pizza Hut ngei El Salvador. U hula ha dzi noudzu, dzi tshaneḽe na nḓadzo zwi khou itea nga luvhilo lune lwa ṱuṱuwedza muhumbulo.  Muvhigo wa zwene zwino wa Ṱhoḓisiso ya Arcane “[Tshiimo tsha Nethiweke ya Mbadelo](https://www.research.arcane.no/the-state-of-lightning)” u ṋea luvhonela lwa dziṅwe dza nḓila dza nyaluwo na zwi lavhelelwa.

Bitcoin Beach mathomoni yo shumisa thengiselano kha mutevhe u itela u phaḓaladza bitcoin nga ngomu ha tshitshavha. Musi mutevhe u tshi shuma kha zwiimiswa zwa pfunzo na u fhirisela sats kha miraḓo ya tshitshavha, mikano yayo yo vha tshithivheli kha u bvela phanḓa u ya kha ikonomi.

Vhathu vha Salvador vho tshenzhela nḓila ine mushumo wa Bitcoin sa tshishumiswa tsha u tshintshana wa vha na mikano ngayo hu si na nethiweke dza leyara mbili dzi ngaho mbadelo ya u ṱavhanya:

1. **On-chain fees were too expensive to facilitate daily spending.** Residents of El Zonte need to be able to spend small dollar amounts, such as 50 cents for pupusas.
2. **U shumisa bitcoin kha tshene kha thengiselano ya u rengisa zwi sika “ṱhukhu.””** Bitcoin Beach yo tshenzhela “[thaidzo ya thengiselano ṱhukhu](https://bitcoin.stackexchange.com/questions/10986/what-is-meant-by-bitcoin-dust)” nga maṱo. Zwibveledzwa zwa thengiselano zwi songo shumiswaho (UTXO) zwi rekhoda nḓila ine ndeme ya tshimbidzwa ngayo kha timechain mutevhe wa tshifhinga. Musi ndeme ya UTXO i tshi vha fhasi ha mutengo wa u i shumisa, bitcoin i dzhiiwa sa “ṱhukhu” ḽi sa shumiswi.
3. **Kha nyimele ya u rengisa, tshiṅwe na tshiṅwe tshi re fhasi ha u dzudzanya nga u ṱavhanya tshi sika vhuleme kha bindu na kha murengi.** Bitcoin yo fhaṱelwa tsireledzo na u sa tshinyala kha ḽeyara ya u thoma. A zwo ngo itelwa u ṱavhanya na u fhira ha thengiselano.

![](./merchant-lightning-payments.jpg)

<center v-pre>
<figure>
  <figcaption>Netiweke ya mbadelo ya u ṱavhanya i ita uri hu kone u badelwa nga u ṱavhanya, u leluwa u shumisa na u sa ḓura zwine vharengisi vha zwi ṱoḓa fhethu hune ha rengiswa hone. (Source: Galoy)</figcaption>
</figure>
</center>

Ḽeyara ya vhuvhili ya Netiweke ya Mbadelo ya u ṱavhanya ndi thekinoḽodzhi ine ya nga shandukisa sisiṱeme ya u rengisa ya kale na u ḓisa fulufhedziso ḽa Bitcoin sa tshelede kha ḽifhasi. Vhathomi vhashu vho ṅwala nga ha zwenezwi kha athikili ya 2020 “[Lightning as a Retail Payment System?](https://galoy.io/lightning-as-a-retail-payment-system/)”

Netiweke ya Mbadelo ya u ṱavhanya yo shuma sa tshiṱavhanyisi na tshikonḓisi tsha bono ḽa phurojeke ya Bitcoin Beach. Arali hu si na, u shumisa Bitcoin sa tshelede ngei El Salvador zwi ḓo konḓa vhukuma nahone zwi ḓo ḓura; zwi nga kha ḓi vha zwo ita uri mushumo u bve tshiporoni kana u lenga.

U ṱanganyiswa ha Netiweke ya Mbadelo ya u ṱavhanya wo no vha zwi lavhelelwa zwa mutheo zwa tshipatshi tshiṅwe na tshiṅwe kana tshumelo dza masheleni dzine dza khou fhaṱiwa kha Bitcoin. I vula khonadzeo khulwane ya thengiselano ya tsini na mahala, ya ḽifhasi, ya tshifhinga tsha vhukuma, i si na thendelo.

## Ngudo 3: U dzheniswa ha vharengisi ndi zwa ndeme u itela u ṱuṱuwedza Sekhuḽa ya Ikonomi ya yapo

U ima na ikonomi ya Bitcoin ya tshitendeledzi zwi ḓisa thaidzo ya “khuhu na ṋawa”. Vhadzulapo vha ṱoḓa fhethu hune vha ḓo i shumisa hone, nahone vhavhambadzi vha ṱoḓa vharengi vhane vha ḓo i shumisa. U ita uri zwi leluwe na u takalelwa u ṱanganedza Bitcoin ndi vhukando ha ndeme ha u ṱuṱuwedza u ṱanganedzwa nga tshitshavha tshapo.

Tshipikwa tshihulwane ndi u ita uri u ṱanganedza bitcoin zwi ṱavhanye, zwi leluwe, nahone zwi ḓure u fhira dziṅwe tshelede kana nḓila dza u badela.

![](./first-merchant.jpg)

<center v-pre>
<figure>
  <figcaption>Mama Rosa (tshifanyisoni na mutukana wavho Jorge) ndi vhone muvhambadzi wa u thoma ngei El Zonte u ṱanganedza Bitcoin. (Source: <a href="https://twitter.com/romanmartinezc/status/1387105142030352387?s=20">Twitter</a>)</figcaption>
</figure>
</center>

Hedzi ndi dziṅwe tshenzhelo dze dza vhumba nḓila ine ra sika ngayo vharengisi:

1. **Ni songo ita uri vharengisi vha humbule nga ha u shandukisa tshelede.** Fhungudzani muhwalo wa muhumbulo une wa ṱoḓea u itela u vhalela mitengo nga u sumbedza zwoṱhe zwikalo zwa dolara (kana tshelede yapo) na zwikalo zwa bitcoin kha masheleni, invoyisi na zwikirini zwa ḓivhazwakale ya thengiselano.  
2. **U konisa nḓila nnzhi dza uri vharengisi vha badelwe.** Merchants should not have to create invoices for each transaction. Vharengisi a vho ngo fanela u sika dzi invoice dza thengiselano iṅwe na iṅwe. U shumisa Bitcoin Beach Wallet, vharengi vha nga badela nga dzina ḽa mushumisi, khoudu ya QR yo gandiswaho, u nanga murengisi kha mapa, kana u shumisa masiaṱari a invoyisi ane mushumisi muṅwe na muṅwe a nga a kovhelana kha ln.bitcoinbeach.com/[dzina ḽa mushumisi].
3. **Itani uri mushumo u ṱoḓe tshifhinga tshiṱuku, u ṱhogomelo na u puṱedzwa.** Tshifhinga tsha tshanduko kha vharengisi vha El Zonte tsho ḓa musi Galoy a tshi konisa vharengi u vhea tshelede ya invoice. Vhavhambadzi a vha tsha tea u litsha zwine vha khou ita u itela u sika invoyisi. Vha nga sokou sedza kha nḓivhadzo kha founu yavho u itela u khwaṱhisedza uri mbadelo yo dzhena.Bitcoin zwino zwo leluwa u ṱanganedza u fhira tshelede kana tshikolodo.
4. **U sika ṱhuṱhuwedzo dza vharengisi u itela u thusa u ṱuṱuwedza u ṱanganedzwau ṱavhanya.** Kha ḽa El Zonte, ho vha na mbekanyamushumo ya “u bvisa tshelede” lwa vhege dzi si gathi, hune vharengisi vha wana 20% murahu kha bitcoin yavho. Lushaka ulu lwa u ṱuṱuwedza lu thusa u ṱuṱuwedza milingo na u ṱuṱuwedza nyaluwo ya u ṱavhanya ya sekhuḽa ya ikonomi.

Vha songo litsha u sedza nga maanḓa ha mushumo wa ndeme une vhavhambadzi vha u ita kha u tikedza ikonomi ya Bitcoin. Ṱhoḓea dza vharengisi kha tshitshavha tshiṅwe na tshiṅwe dzi ḓo fhambana, ngauralo khwaṱhisedzani u fhedza tshifhinga ni tshi khou pfesesa na u vhumba hu tshe na tshifhinga. 

## Ngudo 4: Tshenzhemo ya Mushumisi I Tea u Bveledzwa Nga Ngomu ha Nyimele ya Tshitshavha

Bitcoin Beach i hone kha mukano wa u ṱanganedzwa ha Nethiweke ya Mbadelo ya u ṱavhanya. Sa zwe Mike a anzela u amba “Hu na vhana vhaṱuku ngei El Zonte vhane vha ita thengiselano nnzhi dza Mbadelo nga u ṱavhanya u fhira vhunzhi ha OG Bitcoiners.”

Musi ikonomi ya Bitcoin i tshi khou aluwa, tshigwada tsho dzhiela nṱha ṱhoḓea dzi sa swikeleliwi na mushumo wo ṱoḓeaho une wa ḓo thusa u leludza vhutshilo ha vhadzulapo na vhavhambadzi. U vha fhasi ha El Zonte zwo ṋea nḓivho ya ndeme vhukuma kha Nicolas musi a tshi khou fhaṱa Tshipatshi tsha Bitcoin Beach.

![](./bitcoin-insights.jpg)

<center v-pre>
<figure>
  <figcaption>U ṱalela vhathu vha tshi shumisa Bitcoin kha vharengisi u mona na El Zonte zwo bveledza nḓivho dzi thusaho dza u ḓivhadza zwibveledzwa na tshumelo. (Source: Galoy)</figcaption>
</figure>
</center>

Nḓivhadzo: Humbulani uri ndi zwa ndeme u linga dzi-app na tshumelo dzaṋu kha tshitshavha tshe dza itelwa tshone. Itani ṱhoḓisiso yaṋu.

Tshenzhemo dza vhashumisi vha rathi dzi gudwa nga u linga Tshipatshi tsha Bitcoin Beach ḓakani:

1. **Ni songo dzhia vhuṱumani ho khwaṱhaho ha inthanethe sa tshithu tshi sa ṱoḓei.** U bveledza fhethu hune ha vha na vhuṱumani vhu si havhuḓi zwi nga ṱoḓa u khwinisa na u konḓelela vhukhakhi kha ḽeveḽe ya nethiweke zwine nga nḓila yo ḓoweleaho zwi nga si ṱoḓee kha ḽa United States.
2. **U dzhena kha app zwi ṋea tshikhala tsho fhelelaho tsha pfunzo.** Tshipatshi tsha Bitcoin Beach tshi na mbudziso yo fhaṱiwaho ine ya tshimbidza vhashumisi kha ṱhalutshedzo pfufhi ya Bitcoin. Mbudziso iṅwe na iṅwe i lambedza mushumisi nga sats uri vha bve kha zero u bva mathomoni.
3. **“Sats ndi tshilinganyo,” fhedzi USD i kha ḓi vha yuniti ya akhaunthu.** Vhathu vha humbula nga tshelede yavho yapo, hu si sats, musi vha tshi dzhena kha Bitcoin. U shandukiswa ha u humbula nga sats ndi nga zwiṱuku nga zwiṱuku, tshelede yapo i fanela u vha yuniti ya akhaunthu musi hu tshi ḓiswa tshitshavha tshiswa kha nethiweke.
4. **Engedzani vhukwamani vhune ha ṱumanya vharengi na vharengisi.** Thebu ya mapa kha Tshipatshi tsha Bitcoin Beach tshi thusa vharengi u wana fhethu hune vha nga shumisa Bitcoin hone. I dovha ya ita uri hu vhe na thengiselano nga u ṱavhanya na nga nḓila i leluwaho nga u tendela khasiṱama u sika na u badela invoyisi.
5. **.Notsi dza mbadelo dzi thusa kha u vhulunga rekhodo.** Vharengi na vharengisi vha nga vhuelwa nga u kona u engedza notsi kha thengiselano. U ya nga ṱhuṱhuwedzo ya tshitshavha tshivhumbeo tsho bvelela u bva kha tsha phuraivethe (kha ḽeveḽe ya mushumisi) u ya kha u kovhekana. Zwino murumeli na muṱanganedzi vhoṱhe vha nga kona u vhona notsi yo nambatedzwaho kha thengiselano.
6. **Dzulani ni tshi ḓivha uri zwivhumbeo zwa mbadelo dza u ṱavhanya zwi khou bvelela hani. **Tshivhumbeo tshiswa tsha mbadelo tshi ngaho Ḓiresi ya Netiweke ya Mbadelo ya u ṱavhanya, invoyisi dzi sa shanduki na BOLT 12 dzi khou bvelela nga luvhilo luhulu. U nanga uri ndi zwivhumbeo zwifhio zwine zwa ḓo shumiswa zwi ḓo ḓitika nga nyimele ya u shumisa. Tshipatshi tsha Bitcoin Beach tsho thoma nga u thomiwa nga khoudu ya QR yo gandiswaho ye ya isa kha siaṱari ḽa invoyisi (sa ln. ln.bitcoinbeach.com/mamarosa). Zwino hu khou sedzwa zwivhumbeo zwiswa u itela u fhungudza u ṱangana na u khwinisa u shumisana.

## Lesson 5: Community Custody is a Bridge to Self-custodyNgudo 5: U Ḓi ṱhogomela ha Tshitshavha ndi Nḓila ya u Ḓiṱhogomela 

U ḓi ṱhogomela ndi tshiimo tsha u fhedzisela tshine tsha ṱoḓea kha muthu muṅwe na muṅwe o faraho lupfumo kha bitcoin. Mulayo wa nomboro nthihi wa u vhulunga Bitcoin ndi “A si khii dzaṋu, a si tshelede dzaṋu dza tsimbi.”

U ḓi ṱhogomela a si yone nḓila nthihi fhedzi, kana nḓila yo teaho vhukuma ya u dzhenisa zwitshavha kha muhumbulo na maitele a u shumisa Bitcoin.

> Ni fanela u dzhia maga a vhana. Arali na vhea zwithivheli zwoṱhe hezwi mathomoni, vhathu a vha nga ḓo vhuya vha dzhena kha ikhosisiṱeme." – Mike Peterson kha [Nganea dzi bvaho kha Crypt  #173](https://open.spotify.com/episode/6jyXUPu4n3nYDi4jbDFYBd?si=gSLNHJpUQk2ASevhiSBz-A)

### Tshipiḓa tsha u vhulunga Bitcoin

Modele dza u vhulunga Bitcoin dzi dzula tsini na tshipiḓa tshi sa fani na tshipiḓa tsha u leludza/tshiphiri. Kha ḽiṅwe sia, u na UX yo leluwaho, tswikelelo yo leluwaho ya masheleni na u ṱanganelana kha ikhosisiṱeme ya bannga ya fiat. Kha ḽiṅwe sia, u na tsimbi dzo ṱamiwaho nga zwanḓa, mafhungo a mbeu o fhandekanaho na modele dza u vhulunga dza u saina nnzhi dzine dza ṱoḓa maga manzhi kana vhathu vhanzhi u itela u tshimbidza masheleni.

Milandu yo fhambanaho ya u shumisa i na zwiimo zwo fhambanaho zwa khombo zwine zwa ita uri u rengiselana zwi ṱanganedzee. Sa tsumbo, u vhulunga lupfumo kha akhaunthu ya bannga nga u tou angaredza zwi dzhiiwa zwo tsireledzea u fhira u lu hwala sa tshelede kha tshipatshi, fhedzi u hwala tshelede ṱhukhu ya u renga ḓuvha na ḓuvha zwi ita uri zwi leluwe.

![](./bitcoin-custody-self-shared-community-1024x384.png)

<center v-pre>
<figure>
  <figcaption>Tshipatshi tsha Bitcoin Beach tshi ṋetshedza khetho ya u vhulunga yo ṱanganelanaho hune masheleni a nga vhewa nga ngomu ha tshitshavha.</figcaption>
</figure>
</center>

Modeḽe muṅwe na muṅwe u na ndeme, arali fhedzi 1) u tshi shumiselwa ndivho yo teaho na 2) u livhisa vhathu phanḓa kha tsha u ḽa musi vha tshi kuvhanganya lupfumo lwavho lunzhi kha bitcoin.

### Vhuṱhogwa ha tshitshavha: u vhuyelela murahu kha maḓuvha a bannga dza madzangano

Modeḽe wa u vhulunga we ra wela khawo wa Bitcoin Beach ndi zwine Galoy a zwi vhidza “u vhulunga ha tshitshavha.” Ndi thandululo ya tsaino nnzhi hune khii dza masheleni kha vhupo ha u vhulungela zwithu zwi rotholaho dza farwa nga miraḓo yo thomiwaho ya tshitshavha tshapo. Modeḽe uyu u fhungudza u ḓitika nga khamphani dzo ṱanganaho nnḓa ha tshitshavha ngeno u tshi dovha wa fhungudza u ṱangana ha miraḓo ya u dzhena kha nethiweke.

### Notsi nga ha bannga ya tshitshavha

Bannga dza tshitshavha dzo no vha hone u mona na shango lwa miṅwaha ya maḓana. Ndivho yavho khulwane ndi u tikedza ṱhoḓea dza matshilisano na ikonomi dza tshigwada tsha vhathu vha re na dzangalelo ḽi fanaho. Kanzhi dzangalelo ḽo ṱanganelanaho ḽi vha ḽo sendeka kha fhethu hune ha vha hone. Tshelede yo farwaho nga bannga dza tshitshavha i bva kha na u hadzimiwa vhathu vha re ngomu ha tshitshavha nga nḓila ine ya ṱuṱuwedzwa nga vhushaka u fhira bannga yo ḓoweleaho ya ḽifhasi ḽoṱhe.

Bannga dza tshitshavha ndi dza ndeme nga maanḓa kha zwitshavha zwi ngaho El Zonte ngauri dzi ita uri tsheo dzi kone u dzhiiwa henefho fhethu hu tshi humbulelwa madzangalelo a khwine a miraḓo ya tshitshavha.  Galoy [thandululo ya bannga ya Bitcoin ya tshiko tsha nnyi na nnyi](https://galoy.io/products/) yo fhaṱiwa u itela uri tshitshavha tshiṅwe na tshiṅwe kana tshiimiswa u mona na ḽifhasi tshi kone u ḓidzudzanya nga nḓila iyi.

U itela u wana nḓivho yo engedzeaho nga ha u ṱangana vhukati ha Bitcoin na bannga ya tshitshavha, sedzani athikhiḽi ya Fulgur Ventures “[Mushumo wa Bitcoin kha u bannga ha tshitshavha.](https://medium.com/@fulgur.ventures/the-role-of-bitcoin-for-community-banking-623068c59882)”

### Tshipatshi tsha Bitcoin Beach sa bannga ya tshitshavha ya Bitcoin

Tshelede ya Tshipatshi tsha Bitcoin Beach tshi langiwa nga miraḓo nga ngomu ha tshitshavha, i ṋetshedza nḓila ya mbadelo i si na vhuleme na i sa ḓuriho yo itelwaho u tikedza ikonomi yapo.

Ndi ngazwo vhuṱhogwa ha tshitshavha vhu tshi shuma kha Bitcoin Beach:

1. **U bvisa u ṱangana ndi vhukando ha ndeme vhukuma ha u sika mvelelo dza nethiweke dzine dza ṱoḓea kha u tshimbidzana kha ikonomi.** Vhathu nga mvelo vha a hanedza tshanduko na u ṱavhanya u hana mihumbulo miswa kana u vhuyelela kha nḓowelo ya kale. Sa zwe Mike Peterson a amba kha nyambedzano yawe ya Fulwi 2020 na Marty Bent: "Ni fanela u dzhia vhukando ha vhana. Arali na vhea zwithivheli zwoṱhe hezwi mathomoni, vhathu a vha nga ḓo vhuya vha dzhena kha sisiṱeme ya ikonomi."
2. **Zwi nga konḓa u vhulunga mafhungo a mbeu nga nḓila yo tsireledzeaho na i fulufhedzeaho kha zwitshavha zwi re kule na zwine zwa khou bvelela.** Kha vhathu vhane vha dzula nnḓuni dzi re na mavu na ṱhanga dza mathini, a hu na fhethu ho tsireledzeaho ha u vhulunga mafhungo a mbeu o ṅwaliwaho. U shumisa mafhungo a mbeu zwi dovha zwa ḓisa mafhungo kha vhathu vhane vha sa kone u vhala kana u ṅwala, zwine a zwo ngo ḓowelea kha zwipiḓa zwinzhi zwa ḽifhasi.
3. **Vhathu vhane vha shumisa Bitcoin vha a ḓi fara zwavhuḓi nga murahu ha tshifhinga.** Vhadzulapo vha El Zonte zwino vha khou rumela bitcoin nga kha Netiweke ya Mbadelo ya u ṱavhanya ḓuvha na ḓuvha. Vhaṅwe vho thoma u ṱanganya sats nahone vho kuvhanganya lupfumo lunzhi u fhira lwe vha vha vha tshi ḓo vha nalwo nga Doḽara dza Amerika. Heyi ndi nḓowelo i ṱuṱuwedzaho ine Bitcoin Beach ya khou i tikedza nga pfunzo na vhugudisi nga ha u ḓi ṱhogomela. U khwiniswa ha UX zwi ḓo dovha zwa isa phanḓa na u ita uri u ḓi ṱhogomela zwi swikelelee kha vhashumisi vhanzhi u mona na ḽifhasi.

Thandululo dza u vhulunga tshitshavha dza nnyi na nnyi dzo bvelela sa modele wa ndeme wa u dzhenisa zwitshavha kha Bitcoin. Ri tenda uri vha ḓo tamba mushumo wa ndeme kha u ḓisa Bitcoin kha vhashumisi vha u thoma vha biḽioni.

## Ngudo 6: Thomani nga Zwiṱuku nahone ni Fhaṱe Maanḓa ni Sa athu u Ṱanḓavhudza 

Zwi a takadza u vhona groundswell ya zwitshavha u mona na ḽifhasi zwi tshi khou shuma u ṱumanya ḓorobo na ḓorobo dzazwo na nethiweke ya Bitcoin. [Isha ḽa Bitcoin](https://twitter.com/LakeBitcoin) ngei Guatemala na [Bitcoin Beach Brasil](https://twitter.com/bitcoinbeachbr) ndi tsumbo mbili dza u thoma. Some Bitcoiners have started calling Tonga “Bitcoin Island” after hearing Vhaṅwe vha Bitcoin vho thoma u vhidza Tonga “Tshiṱangadzime tsha Bitcoin” nga murahu ha u pfa pulane ya zwipiḓa zwiṋa zwa [Lord Fusitu’a’s](https://twitter.com/LordFusitua) ya u ḓisa Bitcoin shangoni ḽawe.

![](./education-roman-1024x768.jpg)

<center v-pre>
<figure>
  <figcaption>Pfunzo ya muthu nga muthu ndi tshipiḓa tshi bvelaho phanḓa tsha maitele a u dzhenisa tshitshavha. (Source: <a href="https://twitter.com/romanmartinezc/status/1432898996113133570?s=20">Twitter</a>)</figcaption>
</figure>
</center>

Kha vhane vha kha ḓi tou bva u thoma ri ḓo ṋetshedza mihumbulo mivhili mihulwane nga ha u bva kha muhumbulo u ya kha ikonomi:

1. **U thoma nga tshitshavha tsho ṱalutshedzwaho zwi thusa u fhaṱa mutheo wo khwaṱhaho.** Bitcoin Beach yo vhuelwa nga u shumela vhathu vha 3,000 vhe vha vha vho fhambana nga dzingu na miṅwe miḓi. U livhiswa uhu huṱuku ho ri tendela u fara na u ṱanganedza ngudo nga tshifhinga tsha vhukuma zwe zwa ri lugisela nyaluwo ya u ṱavhanya ye ya tevhela. 
2.**U aluwa hu itea “nga zwiṱuku nga zwiṱuku, nga murahu nga u ṱavhanya."** Musi ni tshi ḓisa tshitshavha kha Bitcoin, lavhelelani u shumisa vhuḓidini vhunzhi na tshifhinga tshi fanaho na tsha u dzhenisa vhathu vha 50 vha u thoma u fhira tshigidi tshi tevhelaho. Ngauri Bitcoin ndi nethiweke, milayo yo ḓoweleaho ya mvelelo dza nethiweke i ḓo shuma. Mashudu mavhuya, vhabveledzi vha Bitcoin, vhagudisi na khamphani u mona na shango vha khou ita zwishumiswa zwa u thusa tshitshavha tshiṅwe na tshiṅwe uri tshi thome.

Vhathu vhanzhi vho thoma u pfa nga ha Bitcoin Beach nga 2021, fhedzi phurojeke yo no fhedza miṅwaha i tshi khou itwa. Tshigwada tsha Bitcoin Beach tshe tsha ṋekedza awara dza zwigidi tshi tshi khou funza zwithu zwa mutheo, u fhindula mbudziso na mafhungo a u tandulula thaidzo ndi linchpin ya heyi phurojeke yoṱhe. Arali vha siho, Bitcoin Beach yo vha i sa ḓo vha nganea ya u bvelela ine na vhala nga hayo ṋamusi. 

### Zwine zwa fanela u dzhielwa nṱha musi hu tshi thoma Bannga ya Bitcoin

U fhaṱa mutheo wo khwaṱhaho nga tshigwada tsho teaho, thekhinoḽodzhi na ngudo.

![](./team-meeting-1024x768.jpg)

<center v-pre>
<figure>
  <figcaption>“Ri muta muhulu une wa vha na muloro muhulu.” – <a href="https://twitter.com/romanmartinezc/status/1406411850170912769?s=20">@romanmartinezc</a></figcaption>
</figure>
</center>

1. **Kuvhanganyani tshigwada tshaṋu.** Tolani vhathu vhane vha vha na muya, tshivhindi na lutamo lwa u ranga phanḓa tshitshavha tshaṋu nga kha tshanduko ya sisiṱeme ine Bitcoin ya imela. Huna zwithu zwivhili zwa ndeme zwine zwa fanela u sedziwa u bva mathomoni:
    - **U ṱanganelana ha tshitshavha:** U itela u pfesesa uri ḽeveḽe iyi ya u dzudzanya tshitshavha i vhonala hani, kha vha sokou tevhela na u guda u bva [Jorge](https://twitter.com/jorgebitcoinES), [Chimbera](https://twitter.com/romanmartinezc), and [Mike](https://twitter.com/Bitcoinbeach).
    - **Thekhinoḽodzhi:** Hu na zwithu zwinzhi zwine na fanela u zwi ṱhogomela musi ni tshi khetha thandululo dza thekhinoḽodzhi dzine na ḓo fhaṱa khadzo Bannga yaṋu ya Bitcoin. U vha na tswikelelo kha muthu ane a nga ni livhisa kha tsheo dzo ṱanganaho na tshipiḓa tsha u vhulunga Bitcoin, noudu ya Mbadelo ya u ṱavhanya na ndaulo ya u fhungudzea ha masheleni, u shumiswa ha tshipatshi tshi fhisaho na tshi rotholaho na zwiṅwe zwithu zwi ḓo ni thusa u vhea mutheo wo khwaṱhaho wa nyaluwo.
2. **Wanani tshiko tsha masheleni.** U tsireledza tswikelelo ya masheleni ndi vhukando ha ndeme ha u dzhenisa tshitshavha tshiswa kha Bitcoin, nga maanḓa kha mashango a shayaho hune vhadzulapo vha si vhe na tshelede yo vhulungwaho kana mbuelo ine ya nga shumiswa. U vha na masheleni ane a vha hone a u badela zwishumiswa na tshumelo zwi ḓo thusa u imisa mishumo, na u phaḓaladza sats nga ngomu ha tshitshavha mathomoni zwi ḓo ṱoḓea u itela u ṱuṱuwedza u tshimbidzana kha ikonomi. 
3. **Find a technological solution.Wanani thandululo ya thekhinoḽodzhi.** Zwishumiswa zwa u ṋetshedza tshumelo dza masheleni nṱha ha Bitcoin zwi kha ḓi bvelela. Galoy [themamveledziso ya bannga ya Bitcoin ya tshiko tsha nnyi na nnyi](https://galoy.io/products/) ndi thandululo nthihi ine ya sedza kha u ita uri zwi lelutshele zwitshavha na zwiimiswa u ṋetshedza tshumelo dza masheleni kha Bitcoin na Netiweke ya mbadelo ya u ṱavhanya.
4. **Ṱalutshedzani modele waṋu wa u vhulunga na pulane ya nzudzanyo ya zwiga zwinzhi (multisig).** U vhulunga ndi ṱhoho ya mutheo ine ya tea u dzhielwa nṱha kha zwidodombedzwa na u pfesesa ha vhathetshelesi vhaṋu. Kha zwitshavha zwa Bitcoiner vha re na tshenzhemo, u konisa u ḓi ṱhogomela ndi zwa ndeme. Musi ni tshi khou dzhena kha vhathu vha si na bannga, ni nga dzhia tsheo ya uri modele wa u vhulunga tshitshavha u fana na wo itelwaho Bitcoin Beach ndi mathomo o teaho. Nga nḓila ifhio na ifhio, khwaṱhisedzani u dzudzanya u fara masheleni a reserve nga ngomu ha nzudzanyo ya multisig.
5. **Bveledzani pulane ya u gudisa na thikhedzo ya tshitshavha.** Tshitshavha tsha Bitcoin tshi na mafunda a sa tendisei nga zwishumiswa zwa pfunzo na zwiṅwe zwishumiswa, ngauralo sedzani na u vhudzisa hoṱhe phanḓa. Hu nga kha ḓi vha hu si na fhethu ha khwine u fhira “Bitcoin Twitter” u itela u ṱumana na vidio, athikiḽi na thundu dzine na dzi ṱoḓa u thoma u dzhena kha tshitshavha tshaṋu. Ni humbule uri u shumiswa ha Twitter zwi nga vha fhasi vhukuma kha zwitshavha zwine na khou zwi fhaṱela.
6. **Shelani mulenzhe nga ho livhaho!** U dzhenelela hu itea muthu muthihi nga tshifhinga, nga u bvela nnḓa kha tshitshavha na u ṋea vhathu tshikhala tsha u ṱanganedza na u rumela sats dzavho dza u thoma. 

![](./jorge-bitcoin-beach-el-zonte-1024x768.jpg)

<center v-pre>
<figure>
  <figcaption>Follow <a href="https://twitter.com/jorgebitcoinES">Jorge</a> (pictured), <a href="https://mobile.twitter.com/romanmartinezc">Chimbera</a> and Mike Peterson (<a href="https://twitter.com/Bitcoinbeach">@bitcoinbeach</a>) to stay connected to El Zonte’s journey.</figcaption>
</figure>
</center>

## Magumo

Zwi a ṱuṱuwedza u vhona zwitshavha na zwiimiswa u mona na ḽifhasi zwi tshi khou shumisana u ḓisa Bitcoin kha vhathu vha Biḽioni vha u thoma. Ri fulufhela uri ndaela iyi i thusa u ṱavhanyedza u guda na u ṱuṱuwedza nyambedzano yavhuḓi.

Galoy i dovha ya dzudzanya [U ṱanganedza Bitcoin: Buthano ḽa Netiweke ya mbadelo ya u ṱavhanya ngei El Salvador](https://adoptingbitcoin.org/) nga dzi 16-18 Ḽara sa nḓila yo engedzeaho ya u tikedza u ṱanganedzwa ha Bitcoin na u pembelela u bvelela ha tshigwada tsha Bitcoin Beach. Ri a ḓiṱukufhadza u vha kha tshigwada tsha vhathu vha ngaho Jorge, Chimbera, Mike na vhaṅwe vha sa vhalei vhe vha ḓisa bono ḽa ikonomi ya Bitcoin ya tshitendeledzi vhutshiloni.

Arali ni tshi ṱoḓa u vhona na u shumisa khoudu yashu, ndi ya mahala nahone ndi ya tshiko tsha nnyi na nnyi [GitHub](https://github.com/GaloyMoney/).

Ni nga dovha na swikelela kha twitter [@galoymoney](https://twitter.com/GaloyMoney) and our [public Slack](https://join.slack.com/t/galoymoney-workspace/shared_invite/zt-rvnhsdb5-72AZCD_jzw6_Q05aCs0SgA).
